---
layout:     post
title:      金陵诗画
subtitle:   我看到的金陵
date:       2021-01-06
author:     hughnian
header-img: https://picsum.photos/1024/768
catalog: true
tags:
    - life
    - 诗词
    - 国学
---

古时城市的名字从来都充满了诗意与画面感，这里是金陵也是南京，旧时的故都，也是我生活的家乡。     
每个人对家乡都有不同的感情，家乡金陵于我就是那种不用多说亦可感受彼此的老友。   

## 诗

登金陵凤凰台 - 李白  
凤凰台上凤凰游，凤去台空江自流。  
吴宫花草埋幽径，晋代衣冠成古丘。  
三山半落青天外，二水中分白鹭洲。   
总为浮云能蔽日，长安不见使人愁。  



金陵酒肆留别 - 李白  
风吹柳花满店香，吴姬压酒唤客尝。   
金陵子弟来相送，欲行不行各尽觞。   
请君试问东流水，别意与之谁短长？  


江南春 - 杜牧   
千里莺啼绿映红，水村山郭酒旗风。   
南朝四百八十寺，多少楼台烟雨中。    


南朝 - 李商隐  
玄武湖中玉漏催，鸡鸣埭口绣襦回。  
谁言琼树朝朝见，不及金莲步步来。  
敌国军营漂木杮，前朝神庙锁烟煤。  
满宫学士皆颜色，江令当年只费才。 


金陵图 - 韦庄   
谁谓伤心画不成？画人心逐世人情。   
君看六幅南朝事，老木寒云满故城。   



台城 - 韦庄   
江雨霏霏江草齐，六朝如梦鸟空啼。   
无情最是台城柳，依旧烟笼十里堤。   



乌衣巷 - 刘禹锡    
朱雀桥边野草花，乌衣巷口夕阳斜。   
旧时王谢堂前燕，飞入寻常百姓家。   



石头城 - 刘禹锡   
山围故国周遭在，潮打空城寂寞回。   
淮水东边旧时月，夜深还过女墙来。   



题金陵渡 - 张祜  
金陵津渡小山楼，一宿行人自可愁。  
潮落夜江斜月里，两三星火是瓜洲。     


新亭二首 - (宋)史正志  
龙盘虎踞阻江流，割据由来起仲谋。   
从此但夸佳丽地，不知西北有神州。   


桃叶歌三首 - 王献之   
桃叶复桃叶，渡江不用楫。      
但渡无所苦，我自迎接汝。   
桃叶复桃叶，桃叶连桃根。   
相怜两乐事，独使我殷勤。   
桃叶映红花，无风自可娜。   
春花映何限，感郎独采我。   


## 词 

桂枝香.金陵怀古 - 王安石  
登临送目，正故国晚秋，天气初肃。  
千里澄江似练，翠峰如簇。  
归帆去棹残阳里，背西风，酒旗斜矗。   
彩舟云淡，星河鹭起，画图难足。   
念往昔，繁华竞逐，叹门外楼头，悲恨相续。千古凭高对此，谩嗟荣辱。  
六朝旧事随流水，但寒烟衰草凝绿。至今商女，时时犹唱，后庭遗曲。    



念奴娇·登建康赏心亭呈史留守致道 - 辛弃疾   
我来吊古，上危楼，赢得闲愁千斛。   
虎踞龙蟠何处是？只有兴亡满目。   
柳外斜阳，水边归鸟，陇上吹乔木。    
片帆西去，一声谁喷霜竹？  
却忆安石风流，东山岁晚，泪落哀筝曲。   
儿辈功名都付与，长日惟消棋局。   
宝镜难寻，碧云将暮，谁劝杯中绿？   
江头风怒，朝来波浪翻屋。   
   

## 文

咏魏晋南北朝  
东汉末年黄巾乱，群雄拥兵鹿中原。  
三国纷至前后立，曹魏东吴连蜀汉。  
代魏灭蜀平东吴，三家尽归司马炎。  
分封天下为己姓，娇奢淫逸招民怨。  
惠帝昏弱十六载，八王之乱自相残。  
匈奴趁机兴兵起，怀帝无力永嘉变。  
愍帝四载长安降，衣冠南渡血脉延。  
西晋王朝至此尽，五胡纷复乱中原。  
前秦苻坚暂一统，投鞭断流欲江南。  
草木皆兵一朝溃，风声鹤唳东晋安。  
祖逊桓温复故土，功败垂成实可叹。  
王敦叛乱晋内耗，刘宋即位司马完。  
几度北伐克无望，元嘉之治化云烟。  
南齐简短廿三载，萧衍江东南梁建。  
大兴教化文佛盛，侯景之乱祸连连。   
南陈承位势渐下，可怜后主醉红颜。   
鲜卑拓跋建北魏，一统秦夏灭凉燕。   
文帝迁都洛阳城，移风易俗胡化汉。   
纸醉金迷新都梦，六镇暴动河北乱。   
胡后专权明帝亡，伐叛匡主河阴变。   
庄帝用计除尔朱，高欢乘机东魏建。   
宇文长安立西魏，励精图治关陇安。   
玉壁之战东魏衰，静帝禅让北齐延。   
以周代魏宇文护，北周灭齐势如天。   
杨坚受禅周隋易，一举收陈下江南。   
三百分裂终一统，开皇之治盛世现。  



金陵四十八景      
石城霁雪 · 钟阜晴云 · 鹭洲二水 · 凤凰三山 · 龙江夜雨 · 虎洞明曦 · 东山秋月 · 北湖烟柳   
秦淮渔唱 · 天印樵歌 · 青溪九曲 · 赤石片矶 · 楼怀孙楚 · 台想昭明 · 杏村沽酒 · 桃渡临流    
祖堂振锡 · 天界招提 · 清凉问佛 · 嘉善闻经 · 鸡笼云树 · 牛首烟岚 · 栖霞胜景 · 达摩古洞    
燕矶夕照 · 狮岭雄观 · 化龙丽地 · 来燕名堂 · 报恩寺塔 · 永济江流 · 莫愁烟雨 · 珍珠浪涌    
长干故里 · 甘露佳亭 · 雨花说法 · 星岗落石 · 长桥选妓 · 幕府登高 · 谢公古墩 · 三宿名岩    
神乐仙都 · 灵谷深松 · 献花清兴 · 木末风高 · 凭虚远眺 · 冶城西峙 · 商飙别馆 · 祈泽池深     

## 画、照
![](/img/photo/20210106110000.jpg)

![](/img/photo/20210106105943.jpg)

![](/img/photo/20210106105900.jpg)

![](/img/photo/20210106105927.jpg)

![](/img/photo/20210106105934.jpg)

![](/img/photo/20210113095329.jpg)

![](/img/photo/20210113095307.jpg)

![](/img/photo/20210113095322.jpg)

我拍的照片